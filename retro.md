# Tehtävä 6 (Viikko 5)

Retrospektiivitekniikoita on monia, mutta useimmissa niistä pyritään tavalla tai toisella nostamaan esille sekä sprintin 
aikana ilmenneitä ongelmia että positiiviseksi koettuja asioita antamalla ryhmän jäsenten kirjoittaa mietteitään taululle tai 
paperilapuille, ja käyttämällä niitä keskustelun apuvälineinä.

Eräs tällainen retrospektiivitekniikka on ns. Start, Stop, Continue, More of, Less of -ympyrä. Siinä taululle tai isolle 
paperille piirretään ympyrä, joka jaetaan viiteen sektoriin, jotka puolestaan nimetään menetelmän nimen mukaisesti. 
Osallistujat saavat sen jälkeen esittää kategorioihin liittyviä kommentteja, jotka voidaan lyhentäen kirjoittaa 
asianmukaisiin sektoreihin. Kommenteista keskusteleminen on suotavaa. Ympyrän ja kategorioiden visualisoinnin tarkoituksena 
on kiinnittää huomiota asioihin, joita tiimi voisi jatkossa alkaa tekemään tai vaihtoehtoisesti asioita, joiden lopettaminen 
tai entiseen tapaan jatkaminen voisi mahdollisesti parantaa työskentelyä.
  
Perinteisempi retrospektiivitekniikka on niin kutsuttu Glad, Sad, Mad -tekniikka, jossa taululle kirjoitetaan edellä mainutut
kolme kategoriaa omiin sarakkeisiinsa ja osallistujille jaetaan muistilappuja, joihin on tarkoitus kirjoittaa sprintin aikana
mieleen tulleita asioita. Sen jälkeen kukin osallistuja esittelee lyhyesti omat lappuihin kirjoittamansa aiheet ja asettaa
laput taululle haluamaansa sarakkeeseen. Laput voi tarvittaessa ryhmitellä ja järjestää, minkä jälkeen osallistujat 
äänestävät, mitkä lappujen kuvaamista asioista tulisi ensiksi nostaa keskustelun aiheeksi. Äänestyksen avulla asiat saadaan 
priorisoitua, ja niistä voidaan keskustella käytettävän ajan puitteissa. Koko prosessin tulisi kestää enimmillään tunnin.
